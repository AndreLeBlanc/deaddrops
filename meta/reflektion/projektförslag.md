# Reflektion på arbetet med projektförslaget

OSPP (1DT096) 2016 - Grupp XX

Reflektion över arbetet med det skriftliga projektförslaget och den muntliga presentationen av projektförslaget. 

## Muntlig presentation 

##### Detta fungerade bra

Det kändes som om vi var väl förberedda inför presentationen, vi hade tränat ett par gånger innan och presentationen flöt på bra. De slides vi skapade var snygga och bidrog till flytet i presentationen. Vi hade en klar bild av vad det var vi ville göra i projektet utan att gå in på alltför tekniska detaljer.

##### Detta kan förbättras

Vi kunde ha haft lite mer substans i presentationen, det innehåll vi hade förberett gav oss en cirka 11 minuters presentation. Med lite mer innehåll så kunde vi ha kommit närmare 15 minuter.

## Skriftligt projektförslag

##### Detta fungerade bra
Samarbetet gällande att skriva projektförslaget fungerade väldigt bra, vi delade upp rubrikerna mellan oss och skrev ihop ett utkast i google docs först innan projektförslaget blev renskrivet i latex.

##### Detta kan förbättras

Ansvaret med att renskriva projektförslaget hamnade på en person. Denna person tog på sig detta frivilligt men i fortsättningen så får vi ha detta i åtanke så att en person inte fastnar i att bara skriva de rapporter som hör till projektet.




